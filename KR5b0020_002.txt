# -*- mode: mandoku-view; -*-
#+DATE: 2015-08-28 23:47:28.543390
#+TITLE: 太上洞玄靈寶業報因緣經
#+PROPERTY: DZID  DZ0336
#+PROPERTY: SOURCE  正統道藏，三家本，1988，6—81 十卷 洞玄部本文類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5b0020_SJB_002-060085a>
#+PROPERTY: JUAN 2
#+PROPERTY: ID KR5b0020
<pb:KR5b0020_HFL_002-001a>¶
太上洞玄靈寶業報因縁經卷之二　文二¶
　　　善對品第二¶
大慈大悲普濟眞人以業報因縁請問太上¶
爾時太上道君告普濟曰若有善男子善女¶
人廣造經像置觀度人布施齋戒濟死度生¶
普救一切衆生大弘普願作大福田善根不¶
斷利益衆生者生天王國主身持齋奉戒誦¶
經禮念冥心注想眞容燒香禮拜三寶大道¶
廣建福田者生皇后國母身供養三寳燒香¶
明燈晨夕不倦造經鑄像者得生天王門身¶
<pb:KR5b0020_HFL_002-001b>¶
信樂經法作科奉行持齋念道布施立功者¶
生富貴智慧端嚴身持奉經戒誦念住持者¶
得生聦明貴勝身七世樂道奉戒誦經經法¶
布施救貧濟生度死常行慈悲供養三寶不¶
怠倦者得生出家身世世積善廣建福田持¶
齋奉戒禮敬三寶誦念大乗修身行業不犯¶
戒律者得生大德法師身衆人尊仰生生信¶
奉歸敬三寶深重大法修行供養者生天人¶
中見世清淨長命富貴身供養三寶出家法¶
身者生長命端正身成就觀宇建立玄壇▲¶
<pb:KR5b0020_HFL_002-002a>¶
生大富貴身敬信天尊大道冥心歸仰者生¶
具足法性身信奉經戒不生二想獲宿性通¶
知因縁宿命者得生尊貴衆人愛敬身敬重¶
三寶愛行布施救濟貧寒成就功德無所恡¶
惜者得生中國長命富貴身不殺生偷盜不¶
貪酒食肉者生長命具足身好誦經敎長齋¶
奉道者生出家恭信身供養出家師德敬重¶
三寶一切法身者得生清淨端正身常憐念¶
一切物慈悲於蠢動者生髙上貴豪身今世¶
作帝王國主者從累劫修齋奉戒廣種福田¶
<pb:KR5b0020_HFL_002-002b>¶
不嗔不恨多劫多生設大齋醮濟度法界一¶
切有情命終之後得生快樂天宫天衣掛體¶
食禄自然從劫至劫受天福盡下降人間常¶
生帝王人家作如是福田中來若有善男子¶
善女人廣造福田供養天尊大道髙眞無量¶
劫中作如是種種功德今世得生皇后國母¶
身若作帝子王孫公主王妃者從歷劫修善¶
多種因果中來長命老壽者從持齋奉戒慈¶
悲救度衆生中來子孫昌熾長命富貴者從¶
供養天尊大道中來父子夫妻男女常同居¶
<pb:KR5b0020_HFL_002-003a>¶
處者從柔順和睦中來不相離隔從恩愛中¶
來在處得人敬仰甘膳美食充身可口者從¶
培常住福田中來豪貴尊重人見畏敬者從¶
敬信三寶中來冨貴豐足者從布施持齋成¶
就福田救濟貧窮中來聦明智慧越衆者從¶
誦經法能住持中來形容端正者從供養三¶
寶出家法身中來若有清淨男女出家法身¶
爲人敬奉者從說法敎化持奉齋戒多種福¶
田中來冨貴巍巍永劫不衰者從布施成就¶
常住福中來所在得人尊敬貴人愛仰者從¶
<pb:KR5b0020_HFL_002-003b>¶
布施持經奉戒中來身心清淨智慧聦明者¶
從護持三洞大乗中來所在快樂無災厄者¶
從放生濟物不犯衆生身命中來身體香潔¶
衆人見愛者從不飲酒食肉葷辛常在清淨¶
中來子孫豐多冨貴圓滿者從廣行布施修¶
補橋梁多作福田種種功德中來婦人誕生¶
徤貴子胤夫婿敬愛者從作道場敎化信心¶
中來生世音雅者從道場中讃詠三寳敬信¶
中來生世歡樂福慶自然者從道場中專心¶
至誠聞法聽經布施中來形容端正笑語柔¶
<pb:KR5b0020_HFL_002-004a>¶
和舉止奉聖得人愛念恭敬美順者從供養¶
出家法身持經護戒中來衣食豐足法服常¶
有人布施珍玩飾身者從布施法師大德法¶
服中來如是皆生此世或宗祖所行所種致¶
得今身之報或一身種善見世受報普濟當¶
須明示男女使識宿命善縁得福無量¶
　　　惡報品第三¶
爾時太上道君告普濟及在會衆眞人曰自¶
今後若有衆生毀壞天尊大道形像者死入¶
九幽十八地獄萬劫受苦苦盡方生得生人¶
<pb:KR5b0020_HFL_002-004b>¶
中受腫癩病遍身膿血臭穢腥羶人不喜見¶
訾毀三洞大法經典者死歷九幽并入酆都¶
經千百萬劫方遇聖人救拔得出生野獸中¶
受無量苦得生人中舌根爛壞常有纏喉之¶
疾眼目有患誹謗出家法身者見世得蟲癩¶
病過去生六畜身破壞靈觀玄壇聖像者見¶
世眉髮墮落身體不全拖腰摩胯死入寒冰¶
地獄受苦滿足墮毒蛇身不敬天尊大道法¶
身者見世受愚癡憨矮瘨狂病報過去生六¶
畜中不信經法宿命報對者見世盲聾過去¶
<pb:KR5b0020_HFL_002-005a>¶
生鳥獸中經無量劫方可得脫不信罪福因¶
縁者見世爲奴婢過去生蠻夷中難遇正法¶
輕慢出家法身者見世跛躄過去生豬狗中¶
𡱁尿之中常爲飲食輕慢三寶獲罪如是侵¶
常住福地者見世形容臭羶過去生糞穢中¶
歷千萬劫復生汚水中爲細線蟲婬犯出家¶
法身者見世孤寡爲人憎嫌過去生廁溷中¶
爲蛆蟲邪婬好色者見世患風邪瘨狂惡病¶
過去生豭豬中經之數劫生諸般野牛之中¶
偷盜三寶財物者見世貧窮過去生奴婢復¶
<pb:KR5b0020_HFL_002-005b>¶
生六畜種種禽獸之中難復人身偷盜四輩¶
信施財物者見世得瘨狂病不聞三寶之名¶
過去生愚癡中啖食三寶果實蔬菜者見世¶
得飜胃不能進食過去生餓虎毒蛇中被人¶
打獵常遭刑憲復生人中更逢渴病偷盜齋¶
食及供養寶器法食者見世逢霹靂雷電惡¶
鬼所傷過去生蟒蛇身死墮餓鬼中偷盜供眷¶
醮壇器具等物者見世生下賤乞索覓食無¶
飽之身毀壞大道形像者見世生餓狗毒蟲¶
身飢寒無告永不得食過去生猿猴等身偷¶
<pb:KR5b0020_HFL_002-006a>¶
盜經像財物者見世得癩病死墮諸地獄受¶
諸苦惱萬劫千生不得原赦過去生兩頭毒¶
蛇惡蟲身罵詈出家法師身者見世得風癎¶
重病過去生野犴身凌辱出家法身者見世¶
遭枷鎖牢獄拷掠過去生蠅蛆中破齋犯戒¶
者見世得咽喉疾閉之病過去生虎豹餓狼¶
之中借常住三寶財物不還者十年十倍死¶
入酆都地獄鬼拷罪魂萬劫不得原赦過去¶
生蛇獅虮蟟壁蛛等蛆中殺獵衆生者見世¶
得短命長受風病常遭牢獄苦厄過去生六¶
<pb:KR5b0020_HFL_002-006b>¶
畜惡獸中愛食野獸等肉者見世值惡病過¶
去生麋鹿中嗜酒好色者見世風狂逢猛火¶
燒燎過去生淤泥穢土中好食葷辛臭穢者¶
見世得腥膻臭臊身過去生糞穢中持心不¶
堅固好弄出家人者見世得猿猴報死入鑊¶
湯地獄經無量劫後生諸鼠趣中復生人道¶
得手脚攣跛之報皆因不敬三寶中來手脚¶
斷壞拳縮一足短者從不敬三寶中來兩眼¶
雙盲者從不信經法輕忽三寶中來舌根爛¶
壞者從訾毀三洞大乗經敎中來瘖瘂不能¶
<pb:KR5b0020_HFL_002-007a>¶
言語者從道說出家法師中來一生以來多¶
害瘡癬腦疽背癰徧身癩瘡皮毛孔竅膿血¶
腥羶癩蟲咬齧晝夜恓惶求生不得求死不¶
得者從誑惑三寶中來鼻塞不聞香臭者從¶
好啖酒肉五辛葷穢衝突三寶中來身體爛¶
壞節節自落者從誹謗三寶中來脣𠐻齒落¶
鼻梁崩裂者從毀道場中來曲腰歧胷僂背¶
短脚者從嗊嗃三寶中來欺忽三寶偏眼斜¶
視三寶者見世受瘨狂風邪迷惑病過去生¶
鱔魚水蛭中來見世愚癡者從不信因縁罪¶
<pb:KR5b0020_HFL_002-007b>¶
福中來形容瘡腫醜陋者從罵詈三寶中來¶
眼赤口斜鼻傾不正者從誹笑出家法身中¶
來愚癡長病意志不足者從誑惑三寶中來¶
劫賊相逢殺傷財物者從劫奪三寶財物中¶
來水溺漂沉者從飲酒食腥羶之食穢慢三¶
寶中來火燒灼爛者從損廢三寶中來毒蛇¶
吞噬者從傷殺出家法身中來毒蛇惡蟲入¶
口鼻者從惡口呪詛中來毒蛇惡蟲入孔竅¶
中者從耽婬中來遇虎狼猛獸噉食者從隂¶
謀惡毒中來飢寒凍餓衣食不充足者從修¶
<pb:KR5b0020_HFL_002-008a>¶
齋醮供養三寶果食道場未散偷取中來偷¶
食上眞獻御之食者永墮惡趣常作餓鬼海¶
邊阿脩羅鬼報偷盜三寶常住財物與六親¶
享受者今世父母離隔男女常不同居之報¶
嫉妬姦婬破人和合離人恩愛者見世受分¶
散之報貧窮困苦者從破齋犯戒中來常爲¶
奴婢下賤身者從偷盜慳貪中來生世得人¶
憎嫌者從憍慢嗊嗃中來生世躭婬不避親¶
踈好醜者從豬狗六畜中來生世嗜酒猖狂¶
者從魚鼈蝦蟇水族中來生世嗜肉好殺者¶
<pb:KR5b0020_HFL_002-008b>¶
從毒蟲猛獸中來生世不淨臭穢者從科斗¶
蟲中來身體臭穢不淨潔者從好食五辛豬¶
狗中來六畜生身者從殺生抵債中來野獸¶
麞鹿身者從食肉偷盜中來毒蛇蟒蛇身者¶
從嫉妬毒害中來餓虎生身者從欺凌劫奪¶
十來生廁溷中蟲者從婬慾不淨中來生蝦¶
蟇科斗身者從不供養三寶中來生魚鼈水¶
旅身者從輕泄大道經寶中來生小蟲螘身¶
者從違犯經敎中來猘犬野豬豺狼者從背¶
師棄本中來生乳鷰山雀身者從評論經敎¶
<pb:KR5b0020_HFL_002-009a>¶
多口合舌中來生鳩鴿老鵶諸鳥身者從好¶
是作法異常中來生鷹鸇鴟鷂鳥等身者從¶
破戒違經中來生鰥寡孤獨貧寒困苦者從¶
婬犯出家法身及墮胎害子中來形容醜陋¶
者從誹謗三寶傲誕出家法身中來風邪癩¶
病狂言者從布施不還及墮子落胎中來腹¶
大項細者從靈觀玄壇婬慾中來牢獄枷鎖¶
切身者從謟毒惡黨中來鞭棒楚撻者從毒¶
害衆生不慈悲中來猫兒水獺臊猫等類生¶
身者從食肉入靈觀玄壇中來蝜蝂生身者¶
<pb:KR5b0020_HFL_002-009b>¶
從食五種葷辛侵近三寶中來豺狼生身者¶
從貪恡不布施中來狐狢生身者從虚誑矯¶
詐中來鼠㹨生身者從食齋殘供飲酒食肉¶
中來蜈蚣蚰蜒生身者從隂毒妬害中來蜂¶
蠆虺蝎生身者從呪詛出家法身中來蝘蜓¶
𧋍蜴生身者從欺忽三寶中來蜘蛛蚯蚓生¶
身者從慳貪盜取中來蚊蝱蚤蝨生身者從¶
慢法輕道中來邊夷下賤髠頭斷髮眼深鼻¶
長身體臭者從殺生邪婬不信因縁中來如¶
此皆生世所犯罪目死入地獄受諸罪訖更¶
<pb:KR5b0020_HFL_002-010a>¶
生此身亦有見世報而生此身者悉由先世¶
所犯此身也普濟汝當心精信奉明示將來¶
令諸男女知其惡業故說頌曰¶
　慳貪不肯布施者後世貧窮少衣食¶
　不敬尊師行輕慢後生下賤奴婢身¶
　借貸扺債欺負者後生牛羊豬狗身¶
　破齋飲酒食肉者後生飢寒作餓身¶
　破戒及懷諸嫉妬後生鳥獸蟲蛇身¶
　毀壞經像及輕慢後生蟲癩膿爛形¶
　穢汚經像及玄壇後生醜陋不具足¶
<pb:KR5b0020_HFL_002-010b>¶
　誹謗三寶并訾毀後生無告豬羊狗¶
　偷盜經像諸財物後生邊夷得下賤¶
　殺害衆生無慈念後生魚鼈與六畜¶
　嫉妬勝已殺賢良後生惡獸毒蛇身¶
　惡口呪詛無期度後生猛虎風狂病¶
　躭婬好色通骨肉後生豭豬廁溷蛆¶
　飲酒食肉及五辛後生腥臭狂邪病¶
　毀破天尊諸形像死入九幽生病癩¶
　訾毀三洞大經法死入地獄生野獸¶
　訕謗出家法身者見世病癩生六畜¶
<pb:KR5b0020_HFL_002-011a>¶
　破壞靈觀玄像者眉髮墮落身爛壞¶
　不敬三寶眞聖者見世愚癡作畜生¶
　不敬經法與宿命見世盲聾生鳥獸¶
　不信罪福因縁者見世奴婢生六夷¶
　不信出家生輕忽見世跛躃爲豬狗¶
　穢汚三寶清淨地見世腥臭生糞土¶
　婬犯出家清淨地見世孤寡生廁溷¶
　邪婬好色無親踈見世風邪生豭豬¶
　劫奪三寶諸財物見世貧窮作奴婢¶
　偷盜常住及侵損見世風病作牛羊¶
<pb:KR5b0020_HFL_002-011b>¶
　費用偷盜信施物見世瘨狂爲愚癡¶
　噉食三寶果核等見世消渴得瘦病¶
　偷盜齋食清淨供見世躃𨇗生餓鬼¶
　偷取齋物將己用見世飢寒不得食¶
　凌忽罵詈出家人見世風癎遭牢獄¶
　破齋犯戒違禁忌見世噎病生餓鬼¶
　損害衆生無畏懼見世短命枷鎖厄¶
　食肉腥臭常血穢見世百病不離身¶
　嗜酒猖狂無尊卑見世猛火惡鬼殺¶
　好食五辛及臭物見世腥膻生糞土¶
<pb:KR5b0020_HFL_002-012a>¶
　綺語戯弄出家人見世猿猴生鳥獸¶
　手足攣縮不伸展不敬三寶得此報¶
　手足斷壞無支節不敬尊師得此報¶
　兩目俱盲無所見不信經法得此報¶
　舌根壞爛及喑瘂誹謗大乗得此報¶
　言詞謇吃不能語道說出家得此報¶
　鼻擁不聞香與臭好食五辛得此報¶
　身體爛壞膿血流毀謗三寶得此報¶
　脣𠐻齒露鼻梁倒破壞道場得此報¶
　舉身蟲出肉臭爛算弄三寶得此報¶
<pb:KR5b0020_HFL_002-012b>¶
　腰脊曲跌背脚折欺忽三寶得此報¶
　瘨狂風邪迷惑病不信因縁得此報¶
　形容醜陋并瘡瘇呪詛三寶得此報¶
　眼赤口偏鼻不正調戯三寶得此報¶
　愚癡憨矮無意志誑惑三寶得此報¶
　劫賊殺害取財物侵奪三寶得此報¶
　大水漂溺沉没者躭色嗜酒得此報¶
　猛火燒灼形燋爛損費三寶得此報¶
　毒蛇吞噬及𧋍螫打罵出家得此報¶
　毒蛇入口及鼻孔惡口呪詛得此報¶
<pb:KR5b0020_HFL_002-013a>¶
　毒蛇惡蟲入竅穴邪婬放蕩得此報¶
　虎狼猛獸噉食者隂謀惡毒得此報¶
　飢凍寒餓常不足侵損常住得此報¶
　身常虚乏無氣力不持齋戒得此報¶
　父母男女常離隔破人和合得此報¶
　貧窮困苦常飢寒破壞齋戒得此報¶
　爲人奴婢常辛苦偷盜慳貪得此報¶
　爲世憎嫌人不喜憍慢傲誕得此報¶
　受身豬狗常噉糞婬犯六親得此報¶
　受身魚鼈蝦蟇身嗜酒猖狂得此報¶
<pb:KR5b0020_HFL_002-013b>¶
　受生毒蟲猛獸身嗜肉殺生得此報¶
　受生科斗螻蟻身不淨婬穢得此報¶
　受生麞鹿野獸身偷盜殺生得此報¶
　受生蟒蛇毒龍身嫉妬毒害得此報¶
　受生餓虎鷹鷂身欺負抵債得此報¶
　受生狂犬狐兔身背師棄本得此報¶
　受生鳩鴿鷰雀身作法異常得此報¶
　受生鵰鸇鷙鳥身不用經敎得此報¶
　受生孤寡無男女墮胎害子得此報¶
　受生醜陋人憎惡笑弄出家得此報¶
<pb:KR5b0020_HFL_002-014a>¶
　受生瘨癎風狂病布施不還得此報¶
　受生諸雀鴟鷮身評論毀敎得此報¶
　受生枷鎖常切身謟毒忠良得此報¶
　受生棒杖不離身非法拷楚得此報¶
　受生猫子貍豹身食肉入觀得此報¶
　受生蝜蝂臭穢身葷穢經像得此報¶
　受生豺狼狐狢身悋惜虚矯得此報¶
　受生狌㹨貍鼠身齋竟食肉得此報¶
　受生蚰蜒蜣蜋身觀中婬慾得此報¶
　受生蜂蠆虺蝎身呪詛惡口得此報¶
<pb:KR5b0020_HFL_002-014b>¶
　受生蝘蜓𧋍蜴身嗊嗃傲誕得此報¶
　受生蜘蛛蚯蚓身貪婬自盜得此報¶
　受生蚊蝱蚤蝨身輕道慢法得此報¶
　　　受罪品第四¶
太上又悟普濟曰地獄受罪因縁使來主男¶
女識其罪福歸向正眞永斷三業清淨六根¶
而爲偈曰¶
生世不敬信毀壞道眞容上聖及仙眞¶
靈人與神人玉童將玉女金剛并力士¶
侍衛威神尊一切諸形像破損復輕慢¶
<pb:KR5b0020_HFL_002-015a>¶
穢汚不恭敬婬犯生戯弄傲誕自嗊嗃¶
評論及經法强說是與非破齋又破戒¶
偷盜與貪財種種不敬信死入九幽獄¶
備歷十八中足履刀山上兩手攀劒樹¶
祼身抱銅柱赤體卧鐵牀頭上戴火山¶
背常負鐵杖飢則食火炭渴則飲銅汁¶
鑊湯沸爛煑火車燒灼身碓擣及磑磨¶
倒懸及倒瀝鋸解及刀刑針鋒貫肢節¶
硤石逼身形寒冰斷筋骨煻煨走東西¶
跳躑不得住腥穢常臭處漣汲溟波水¶
<pb:KR5b0020_HFL_002-015b>¶
以灌於四瀆惡鳥爭啄睛銅狗來噉齧¶
毒蛇競吞噬牛頭折其脊一日萬死生¶
苦痛不可忍萬劫方得出前世破齋者¶
死受餓鬼身飢則食猛火後生得噎病¶
復成膿血形前世犯經戒死入刀針獄¶
左右穿其身萬痛不可忍後生得長病¶
求生死不得前世偷齋食死入鑊湯煑¶
漬潰骨肉分日夜無休息後生爲貧寒¶
衣食常不足前世偷錢財死入刀山獄¶
分割於身形節節自斷絶後生病癩身¶
<pb:KR5b0020_HFL_002-016a>¶
爲人不喜見前世笑三寶死受銅灌口¶
百節皆火燃形容並燋爛後生不具足¶
六疾纏其身前世不敬信死入劒樹獄¶
手足寸寸斷日夜不暫停楚痛徹心骨¶
後生爲愚癡前世生輕慢欺弄於三寶¶
死入火車獄形容盡燋爛後生爲醜陋¶
所在得人惡前世爲口舌誹謗出家人¶
婬犯及調弄死入泥犁獄鐵犁耕其舌¶
後生廁溷中或作諸豬狗前世毀經敎¶
死被鐵杖拷晝夜不離身遍體皆流血¶
<pb:KR5b0020_HFL_002-016b>¶
後生無鼻舌世人常憎嫌前生殺衆生¶
牛羊豬鷄狗鵝鴨雉兔輩麞鹿虎豹屬¶
鴟鵶及鷰雀豺狼狐狢狖駝騾驢馬類¶
魚鼈黿鼍鱔螺蜆蝦蚌蛤蚰蜒蜈蚣等¶
蛣𧏙螻蟻等蛭蜝蚊蚤蝨蝜蟠蠓蠛蟲¶
熊豹諸獸等獅猿猴及虎一切飛走衆¶
種種皆殺伐不生慈善心遇者悉殘害¶
死入諸地獄備歷於衆苦旦夕受痛惱¶
楚痛難居處是諸牛羊輩悉皆來索命¶
俱言喫我肉或道殺我身此日無方便¶
<pb:KR5b0020_HFL_002-017a>¶
今日捉得你須還我昔債求走亦無路¶
魔王開罪簿勘會知其實一一還他命¶
萬劫不得脫後生受此身復作牛豬羊¶
乃至鵝鴨輩任他還殺伐以償前身罪¶
猶如種五穀前世行偷盜竊取三寶財¶
齋戒或信物父母男女財天王及百姓¶
一切非己物見作生盜心常行不善行¶
劫奪於行旅恐脇或斷命穿牆與抄掠¶
正晝將夜中常伺其空𨶑牛羊及奴婢¶
資財與珠玉絹布玩弄等氊褥及衣服¶
<pb:KR5b0020_HFL_002-017b>¶
器具諸調度果菜并米麥絲縷及毫髮¶
抄合將斗升方便皆竊取死入火車獄¶
形容灼爛苦後生爲牛馬爲人償宿債¶
頷穿脊皮斷鼻穴肌肉裂飢渴常辛苦¶
口中不能語任人將殺戮以報偷盜罪¶
前世行邪淫放蕩無期度姦婬人妻妾¶
離隔分骨肉六親相通同以及出家人¶
乃至於六畜手扎并他物著處生邪心¶
不擇於善惡或於清淨地靈觀玄壇内¶
對經或近像裸露天地間日月星辰下¶
<pb:KR5b0020_HFL_002-018a>¶
不避於鬼神名山大澤側社廟神祠中¶
種種生諸婬放縱於欲心死入九幽獄¶
男抱火銅柱女卧熱鐵牀遍身煙火生¶
脂肉皆燋爛百節皆斷壞更加鑊湯煑¶
鐵杖晝夜拷復入寒冰獄擘裂於身心¶
碓擣磑復磨鋸解碓剉斫復生糞穢中¶
受身廁内蛆或作豬狗形展轉臭穢間¶
縱更受人身風狂邪病形愚癡加醜陋¶
孤寡及貧窮人所不欲見前生苦慳貪¶
所在求人物積財如山嶽心常吞江海¶
<pb:KR5b0020_HFL_002-018b>¶
常自不厭足持齋授戒處造像及寫經¶
營建於靈觀燒香燃燈所凡厥作功德¶
不肯施一毫就中爲方便常欲覓利益¶
死入寒冰獄凍斷其身形百節皆破壞¶
後生在邊夷或爲人奴婢或復作牛羊¶
駝騾驢馬身負重使致逺頷穿及肉斷¶
辛苦不得息飢渴常在身身死食人肉¶
萬劫更受生還爲不具足手攣或脚跛¶
眼盲或耳聾鼻𠐻口偏斜胷髙腰脊曲¶
形容復醜陋所在無人惜生世多瞋怒¶
<pb:KR5b0020_HFL_002-019a>¶
常生毒害心意中常迫迮瞋男或瞋女¶
畜生及奴婢似此煎愁身持刀或持棓¶
惟欲害於物憤憤止恚恨曾不少時喜¶
死入針鋒獄左右貫其身連心及肝膽¶
洞腸達其脅血出無斛數後生爲蝦蟇¶
怒目不得語或爲鯸䱌魚目瞋浮水上¶
鴟鳶競來取分張喫其肉縱得生人中¶
還爲愚癡報作人常醜拙言詞無方便¶
語則逆人意無人憐愛者前世常愚癡¶
不信罪福因笑人作功德常言無宿命¶
<pb:KR5b0020_HFL_002-019b>¶
不敬於日月天地及星辰一切諸鬼神¶
莫不生輕慢常行不善事種種皆爲惡¶
死入十八獄備歷諸苦惱萬劫生蛇身¶
心中常有毒腹中無臟腑飢渴不得食¶
人皆見欲殺縱得生人道還得愚憨報¶
前世爲綺語并及於妄言矯誑三寳前¶
父母及男女君王與百姓凡是合㑹處¶
莫不生離間䜛害於忠良離異人朋友¶
嫉妬惡勝已傳言作口舌浪說爲是非¶
轉虚以爲實用白反作黑道說人長短¶
<pb:KR5b0020_HFL_002-020a>¶
强知多是非所在生破亂死入拔舌獄¶
鐵錐剌其口磢石逼身形噉食諸臭穢¶
令舌長百尺以釘釘其舌滴滴血流出¶
後生爲狗身噉食諸臭穢晝夜不得眠¶
常爲犬吠守縱得生人身瘖瘂不得語¶
或復爲謇吃前世惡口舌罵詈親踈人¶
不擇善惡言隨口即復出畜生與豬狗¶
蟲生將虺蝎世間諸惡物無種不比數¶
呼天或呌地引鬼復牽神上及於三寶¶
天地日月星呪詛相厭禱書名畫形影¶
<pb:KR5b0020_HFL_002-020b>¶
捏土或刻木結綵與圖像爪髮衣服具¶
井竈流水上門戸行道中神廟星月下¶
車行狗吠處社稷山林内針剌刀斷項¶
反纏鞭其脊無所法不爲厭禱於忠良¶
國君及大臣公侯或百官父母與妻子¶
奴婢將媵妾不問其貴賤箸處遭毒口¶
世間共不喜死被鎔銅灌百體皆煙出¶
後生爲蜂蠆惡蟲與虺蝎蜈蚣蚰蜒等¶
復生於螺蚌尾上常擎毒只欲損於物¶
合口不得語人行永不近縮身便入殻¶
<pb:KR5b0020_HFL_002-021a>¶
縱得受人身亦復爲瘖吃前世多戱笑¶
調弄於諸人死被鐵鳥啄眼睛俱迸出¶
鼻口中流血痛毒不可忍後生爲兔身¶
㫳劃不能語人見皆趂逐鷹犬亦捉捽¶
縱得受人身還復爲瘖瘂前世嗜酒肉¶
噉食於五辛出入法堂中近經又近像¶
穢汚出家人遊行諸淨地玄壇及靈觀¶
不避於罪福醉亂或猖狂元不畏尊卑¶
惡口將惡語罵辱於三寶或於天地内¶
人鬼與神靈父母并男女形名人善惡¶
<pb:KR5b0020_HFL_002-021b>¶
道說他是非死入糞穢獄臭穢不可與¶
萬劫方得生受形更復惡廁溷内作蟲¶
生身俱不淨或作蛣𧏙等蠅蛆及豬狗¶
或作蝜蟠蟲臭穢人不喜縱得受人身¶
形容恒醜惡遍身皆臭穢腥臊如狐狢¶
口齒自髙下面目常腫漏所在得人嫌¶
男女亦不喜前世抵債者借貸不肯還¶
因公恃勢力欺忽於世人死入倒懸獄¶
或處倒瀝地動則經萬劫後生爲騾驢¶
或作病患狗乃復爲牛馬負重常辛苦¶
<pb:KR5b0020_HFL_002-022a>¶
前世違經敎自作一法則棄本不尊師¶
誑惑於賢愚死入大地獄遍受於苦毒¶
刀鋒望心剌鐵錐劖其舌百節釘鐵釘¶
後生爲鵝鴨或爲魚鼈身殺戮不能語¶
任人生與活縱復生人身即爲癡聾瘂¶
前世不信善侵奪於常住寸縷及毫毛¶
果菜與米麥死入十八獄種種受諸苦¶
後生餓虎中常不得飽食縱得生人身¶
水火刀兵殺或復得長病風狂及瘨癎¶
前世不恭敬噉食三寶物米麥及果菜¶
<pb:KR5b0020_HFL_002-022b>¶
一粒將兩粒但是經其口不限其多少¶
死入鎔銅獄飢則吞鐵丸渴則飲銅汁¶
死入餓鬼身終日不得食百節常火燃¶
美食變成火後生爲餓狗縱得生人身¶
貧窮少衣食或爲人奴婢亦復作六畜¶
辛苦備受盡晝夜無休息前世不慈悲¶
憎嫉於貧寒及以囚徒輩產婦與老病¶
皆不生恩愛死入流沙獄萬劫不得出¶
後生魚鼈中縱得受人身還復受貧寒¶
前世飛鷹狗燒山徧草澤布網竭江湖¶
<pb:KR5b0020_HFL_002-023a>¶
剖胎破𡖉殻乃至於螻螘科斗蚯蚓輩¶
養蠶及暴繭凡厥有形物胎𡖉化濕屬¶
皆悉遭傷殺死入煻煨中東西不得出¶
身形燋壞爛後生邊夷國刀兵常斫射¶
或作諸禽獸還復被傷割前世不敬法¶
與師同牀席死入湧泉中或在寒冰内¶
又復錐鋒上身體被痛楚遍身膿血流¶
後生爲猿猴形容不具足前世見三寶¶
傲誕不恭敬坐卧立形像心中生輕慢¶
死受鐵杖拷晝夜不得息後生爲獸身¶
<pb:KR5b0020_HFL_002-023b>¶
常被人刑殘縱得受人身手足攣跛躃¶
曲腰又隆背凸胷及僂脊𩀱盲及瘖瘂¶
耳聾或鼻塞衆生業無量受報亦無極¶
各從其本業非從他人得後世更生身¶
還復依舊因當來善男女諦思吾此言¶
罪福如影響吉凶若車輪爲善得善報¶
爲惡受惡縁皆自蒙其福莫不由本身¶
¶
¶
太上洞玄靈寶業報因縁經卷之二¶
